<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>বিশ্বাসই হচ্ছে না তামিমের</h1><br>
    <img src="img/ba.jpg"  alt="">
    <!-- <p>This is another paragraph </p> -->

    <p><b>ম্যাচ শেষে পুরস্কার বিতরণী অনুষ্ঠানে তামিম ইকবাল যখন এলেন, তাঁর চোখমুখ দেখেই বোঝা যাচ্ছিল সব। এই জয় যে বিশ্বাস করা কঠিন। </b> </p>
    <p>বাংলাদেশ ওয়ানডে অধিনায়ক মুখেও বললেন সে কথা। তা বলবেন–ই বা না কেন! <br> <br> 
        ১১.২ ওভারে বাংলাদেশ যখন ৪৫ রান তুলতে ৬ উইকেট হারিয়ে ধুঁকছিল, তামিম–সাকিবদের ড্রেসিংরুমে একবার টিভি ক্যামেরা ধরা হলো। মৃত্যুপুরীর মতো মনে হচ্ছিল। <br> <br>

        প্রায় ৩৫ ওভার পর সেই একই ড্রেসিংরুমে স্বস্তির হাওয়া! অবিশ্বাস্য এক জয়ের সুবাস যে ততক্ষণে মিলেছে জহুর আহমেদ চৌধুরী স্টেডিয়ামের বাতাসে। <br> <br>
        
        শেষ পর্যন্ত ৪৮.৫ ওভারে এল দুর্দান্ত জয়—৭ বল হাতে রেখে ৪ উইকেটে। অর্থাৎ, ১২তম ওভারে আফিফ হোসেন ও মেহেদী হাসান মিরাজ গিয়ে উইকেটে যে দাঁড়ালেন, 
        তারপর ধীরে ধীরে হারের কুয়াশা কাটিয়ে জয়ের সূর্যকিরণ চিকচিক করল দুজনের ব্যাটে। <br> <br>
        
        রান তাড়ায় সপ্তম উইকেটে রেকর্ড ১৭৪ রানের জুটি গড়ে স্মরণীয় এক জয় এনে দেনআফিফ–মিরাজ।

         এমন জয়ের পর স্বাভাবিকভাবেই বাংলাদেশ অধিনায়ক তামিম ইকবালের কথার আগলখুলে যাওয়ার কথা। <br> <br>
        
        জয়ের দুই নায়ককে জড়িয়ে ধরলেন অধিনায়ক তামিম<br> <br>
       
        পুরস্কার বিতরণী অনুষ্ঠানে এসে হলোও ঠিক তাই, ‘সত্যি বলতে, ৪৫ রান  তুলতে ৬ উইকেট হারানোর পর ভাবিনি আমরা জিততে পারব। দুজনের অবিশ্বাস্য দুটি ইনিংসের কারণে খুব খুশি লাগছে। আফগানিস্তানের বোলিং আক্রমণ দারুণ,
         কিন্তু মেহেদী ও আফিফ খুব ভালো করেছে। আশা করি, এর মধ্য দিয়ে তারা আরও  অনেক অবিশ্বাস্য সব ইনিংস খেলার শুরুটা করে দিল।’
        
        
        ১ ছক্কা ও ১১ চারে ১১৫ বলে ৯৩ রানে অপরাজিত ছিলেন আফিফ। অন্য প্রান্তে ৯  চারে ১২০ বলে ৮১ রানে অপরাজিত মিরাজ। </p>
</body>
</html>